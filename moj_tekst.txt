Polski superszpieg był mitomanem. W końcu popadł w paranoję
Był bohaterem CIA, który zdradził polski wywiad i ujawnił tajemnice ZSRR. Ale zamiast pozostać legendą szpiegostwa, uwierzył w fikcję, która odebrała mu wszystko. W pewnym bowiem momencie życia uznał się za syna zamordowanego w 1918 roku cara Mikołaja II Romanowa! Od tej pory nikt nie traktował go już poważnie, a on sam zmarł zapomniany przez cały świat….

Mariusz Samp
21 listopada 2025, 14:24
1,9 tys.
Skróć artykuł

Posłuchaj artykułu
-
x1
+

Audio generowane przez AI (ElevenLabs) i może zawierać błędy
Michał Goleniewski był agentem wywiadu USA, fot. domena publiczna/WikipediaDomena publiczna
Michał Goleniewski był agentem wywiadu USA, fot. domena publiczna/Wikipedia
REKLAMA

REKLAMA

Materiał archiwalnyOnet
Materiał archiwalny
Od lojalnego oficera do zdrajcy systemu
Michał Goleniewski urodził się 16 sierpnia 1922 roku w Nieświeżu w rodzinie urzędniczej. W latach 20. XX wieku jego rodzina przeniosła się do Wolsztyna w Wielkopolsce, gdzie młody Michał spędził większość swojego dzieciństwa. Przed wybuchem II wojny światowej ukończył cztery klasy gimnazjum ogólnokształcącego. Podczas okupacji niemieckiej pracował jako goniec i księgowy w majątkach ziemskich w pobliżu Wolsztyna. W 1945 roku wstąpił do Ministerstwa Bezpieczeństwa Publicznego (MBP), rozpoczynając swoją karierę w aparacie bezpieczeństwa nowo powstałej Polski Ludowej.

Jego kariera rozwijała się dynamicznie. Początkowo pełnił funkcje wartownika i intendenta, by z czasem awansować na stanowiska operacyjne. Pracował w różnych miastach, takich jak Zielona Góra, Gdańsk i Poznań, zdobywając doświadczenie i zaufanie przełożonych.

W 1955 roku Goleniewski został mianowany podpułkownikiem Wojska Polskiego, a rok później uzyskał tytuł magistra nauk politycznych na Uniwersytecie Warszawskim. W latach 1957-1960 pełnił funkcję naczelnika Wydziału VI Departamentu I MSW, odpowiedzialnego za szpiegostwo gospodarcze i naukowe. Miał dostęp do najtajniejszych informacji zarówno polskiego, jak i radzieckiego wywiadu.

Dalszy ciąg materiału pod wideo


Poznaj kontekst z AI
Jakie były początki kariery Michała Goleniewskiego?
Co spowodowało, że Goleniewski zaczął twierdzić, że jest carewiczem?
Jakie informacje Goleniewski przekazywał CIA?
Jakie miały miejsce zmiany w życiu osobistym Goleniewskiego po ucieczce do USA?
Podwójna gra
REKLAMA

Jednak mimo pozornej lojalności wobec systemu, Goleniewski zaczął prowadzić podwójną grę. W 1958 roku nawiązał kontakt z Centralną Agencją Wywiadowczą (CIA) Stanów Zjednoczonych, przyjmując pseudonim "Snajper". Przez kolejne dwa lata Goleniewski dostarczał Amerykanom niezwykle cenne informacje. Dzięki jego doniesieniom udało się zidentyfikować i zdemaskować ponad 1600 agentów bloku wschodniego działających na Zachodzie.


Jednym z najbardziej znaczących sukcesów było ujawnienie działalności George'a Blake'a, wysoko postawionego oficera MI6, który przez lata pracował jako podwójny agent na rzecz KGB. Informacje przekazane przez Goleniewskiego pozwoliły na aresztowanie Blake'a w 1961 roku, co było ogromnym ciosem dla radzieckiego wywiadu.

Goleniewski dostarczał również szczegółowe informacje na temat struktur i operacji wywiadowczych krajów bloku wschodniego, w tym planów infiltracji instytucji zachodnich oraz metod werbunku agentów. Jego raporty były tak precyzyjne i obszerne, że CIA uznała go za jednego z najcenniejszych informatorów w historii zimnej wojny.

Desperacki krok w stronę wolności
Goleniewski zdawał sobie sprawę, że jego podwójna gra nie może trwać wiecznie. Im więcej cennych informacji przekazywał CIA, tym większe było ryzyko, że służby PRL lub KGB zorientują się, że w ich szeregach działa zdrajca. W styczniu 1961 roku, obawiając się dekonspiracji, zdecydował się na dramatyczny krok – ucieczkę na Zachód.

Była to misja wysokiego ryzyka. W tamtym czasie Berlin Zachodni był głównym punktem przerzutu uciekinierów z krajów komunistycznych, ale przejście na stronę wroga oznaczało nie tylko porzucenie dotychczasowego życia, ale także wydanie na siebie wyroku śmierci.

Po przekroczeniu granicy udał się prosto do przedstawicieli CIA, którzy błyskawicznie zorganizowali jego przerzut do Stanów Zjednoczonych. Wkrótce znalazł się w USA, gdzie został objęty programem ochrony świadków. Otrzymał nową tożsamość, mieszkanie, wsparcie finansowe oraz ochronę amerykańskich służb.